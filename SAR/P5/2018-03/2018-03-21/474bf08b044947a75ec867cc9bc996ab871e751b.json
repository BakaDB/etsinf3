{"article": "El Consorci de Museus de la Comunitat Valenciana disposa d’espais museístics per a xiquets de 0 a 3 anys a Castelló, València i Alacant. L’Espai de Telles acosta els menuts a l’art a través dels volums, les llums i els espais. El director del Consorci, José Luis Pérez Pont, assegura que “hem de trencar amb la idea elitista que la cultura és només per a uns pocs”. “L’art i la cultura són elements de creixement personal” diu Pérez Pont, i “volem fer que els museus formen part de la vida dels xiquets”. L’Espai de Telles es pot trobar a l’Espai d’Art Contemporani de Castelló, al Convent del Carme de València i al Museu de Belles Arts d’Alacant, els primers espais expositius permanents per a nadons que existeixen a Espanya. S’està treballant per obrir-ne un segon a Castelló i un de nou a Gandia.Pérez Pont diu que “volem activar la iniciativa del mateix bebé” a partir del mètode pedagògic Montessori. 10.000 xiquets valencians han gaudit ja de l’espai de telles.", "title": "Art per a bebés", "url": "https://www.eldiario.es/cv/eldiariocultura/Art-per-bebes_6_736736329.html", "keywords": "bebes,per,Art", "date": "2018-03-21", "id": "474bf08b044947a75ec867cc9bc996ab871e751b", "summary": "L'Espai de Telles acosta als xiquets de 0 a 3 anys a l'art a través dels volums, les llums i els espais"}